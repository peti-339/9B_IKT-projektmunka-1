Macska fajták
A macskatenyésztés eredményeként a házi macska számos fajtáját sikerült kitenyészteni. Egyes fajták kialakításánál a házi macskát vadon élő macskafajokkal keresztezték, így jött létre például a bengáli és a szavanna. A manx, a szfinx és a rex fajták spontán mutáció hatását viselik magukon, mely a tenyésztők munkája révén maradt fent.

Számos különleges külsejű fajta jött létre, melyek egyes jellegzetességei a kutyafajtáknál is felbukkannak. Azonban míg a kutyákat többféle célra kezdték felhasználni (például terelő és kísérőkutyák, őrkutyák, kotorékebek, mentőkutyák, szánhúzó kutyák), addig az új macskafajtákat továbbra is házikedvencnek és rágcsálóirtónak szánták, ezért küllemükben nem térnek el annyira extrém módon egymástól.

Kutyafajták
A kutyák korábban pusztán haszonállatok voltak és valamilyen célt kellett szolgálniuk. Ez alapján a kutyafajták csoportokba és szekciókba lettek osztva. Raymond Triquet kategorizálta újra a kutya fajták-at 1983-ban. 10 csoportot különböztetett meg egymástól jellemző jegyeik alapján. Használja kutyafajta kereső funkciónkat, hogy megtalálja a kutyafajtát, amit keres.
